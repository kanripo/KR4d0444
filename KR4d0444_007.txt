# -*- mode: mandoku-view; -*-
#+TITLE: 松鄉集
#+DATE: 2015-08-25 00:09:26.534156
#+PROPERTY: ID KR4d0444
#+PROPERTY: BASEEDITION WYG    
#+PROPERTY: JUAN 卷七
<pb:KR4d0444_WYG_007-1a>¶
欽定四庫全書¶
　松鄉集巻七¶
　　　　　　　　　　　　元　任士林　撰¶
　　書太常卿孫静見文集後¶
右孫太常詩文若干巻其子凝出以示任士林將授之¶
梓以行世也某嘗讀庸齋趙公所作夫子衢州家廟記¶
知公治郡日為政固有本也况徐徑畈為之民梁子竒¶
為之客實踐力行之學所以施諸民事而措諸文辭者¶
<pb:KR4d0444_WYG_007-1b>¶
者宜有徴也至於凡立朝凡持節迨為京大尹殿陛之¶
吁咈廟堂之可否與夫當世儒先生之往復辯論下至¶
郡諸生日講説鑿鑿然理本之言豈操觚弄翰者所能¶
窺也尚惟舊史散亡新聞未有攸繼吾扵前修筆墨之¶
遺宜可服而習之則其行逺也固宜遂書以還孫氏¶
　　跋史文靖公遺黄司户襄閫書後¶
史文靖公所遺黄參軍真文忠公之徒也語其才力宜¶
非永國所棄第失其名字不知終身所到嘗備中朝之¶
<pb:KR4d0444_WYG_007-2a>¶
用在當時所䟽否抑不知驅馳幕府之間如近世謝叠¶
山所追惜否起公論扵百年之後此帖不無感云¶
　　題劉忠公諌草後¶
清議有益扵人之國乎世無忠公一䟽則父子之道幾¶
絶壯矣哉然淮蔡功成舊恥亦雪衮衣初歸處置未定¶
而其人竟失終身之節天乎吾固惜其材之未盡施而¶
忠公之氣則已伸矣¶
　　書大魁宮講方公墓銘後¶
<pb:KR4d0444_WYG_007-2b>¶
往時士大夫之對在廷輒得正人起公論扵異世庸有¶
賴也余感泣久已友人方叔敏出其先宮講公墓誌銘¶
且示甲子發策懇懇除舊布新之事當時以為不祥卒¶
一校書郎以殁惜哉彼選居其亞而寵數起凌卒為歇¶
後鄭五僅免為亡國之辱亦何補哉然公唱第日慨念¶
其父南安府君名在甲科不出七人之列孤能不以首¶
選為驚乎故九賓一呼而涕泗交下自闕廷至期集鞭¶
絲帽影終為之不懌是固不樂扵逹以越我先人夫亦¶
<pb:KR4d0444_WYG_007-3a>¶
甘扵斥者歟此銘筆之遺者俾刻之碑隂云¶
　　考亭先生聚星屏後題¶
天地之精鍾而為人賢者其秀也故其精神流布上著¶
扵天星象不能隱其徳傅説之傳不可誣也今夫使入¶
蜀客近帝列雲臺隕營中中台少微出處生沒信而有¶
徴則夫陳荀氏太史之奏固未可辨其為誣也然嘗觀¶
太史公天官書景星者徳星也其狀無常出扵有道之¶
國劉氏季世金火罰星揚光天廷俱入房心襄楷憂之¶
<pb:KR4d0444_WYG_007-3b>¶
矣漢事為可知也潁川入房一度胡寧而有徳星之徴¶
乎二翁徳瑞世二難八龍賢足以挽漢之回天象固為¶
不誣而漢事終可知也則二嬰抱車中坐膝前玉雪可¶
念固豈為曹氏出乎人心誰獨無漢也非曹氏則不足¶
以大芘吾民二子材略亦非曹氏不用二子豈㤀漢者¶
哉世事固至此也吾觀二翁徳宇恢大非沽激取福者¶
比教行乎二難八龍未有過舉雖二子有不掩衰世之¶
質固亦人材之傑太史氏知星乎哉碭曹士開氏其先¶
<pb:KR4d0444_WYG_007-4a>¶
𦵏太丘嵗時過墟里夢寐名徳未瘳也行閩越間得子¶
朱子所命市工考亭陳氏聚星屏畫初本後有答鞏仲¶
至布置未安語好古好其人好畫好其意云¶
　　書方師魯文藁後¶
余少時喜作陳思王小賦自謂文潜軰相頡頑然終不¶
能進矣至若子雲相如之作則矯首歉然莽不能窺材¶
力正不侔也讀師魯瀑布賦鎔意鑄辭浸淫乎二子亦¶
竒矣余甚愧之迨其詩若文則汪洋演𨓦平波千尺時¶
<pb:KR4d0444_WYG_007-4b>¶
有蜃鱷之駭使人神悚目移向若不進終亦獲其恬霽¶
也盖師魯上郡計時有翁校書公方擢大廷第一親聞¶
理本之言亦浸深矣¶
　　題劉竹居四覺窻詩後¶
世人生死夢覺中而不察也故逹人以百年為一覺上¶
虞劉君竹居題寢坐之室曰四覺窻謂一日之間夢即¶
覺覺即夢夢亦復覺覺亦復夢如是而吾事畢矣然翁¶
履人世今九十年矣凡幾夢覺耶不知所夢何適所覺¶
<pb:KR4d0444_WYG_007-5a>¶
何喻也翁笑不言且食蛤蜊¶
　　跋黄秋畦自書墓誌後¶
老畦翁閱世熟矣獨死事未有所屬手為誌文以遺其¶
子介亦逹矣然東坡嘗追誚劉伯倫以為未㤀骸者翁¶
亦當一笑云¶
　　跋中不倚所藏呉傅朋帖¶
王逢原遺腹女是生呉傅朋書法固有自來此帖往復¶
殆小乘僧之流非髙蹈大方者也不倚文字外人乃能¶
<pb:KR4d0444_WYG_007-5b>¶
寳之扵百五十年之後豈徒玩其筆墨之精世之人以¶
殺為戲以業為果觀傅朋此帖非榮之良砭歟¶
　　書蔣定叔詩巻後¶
金虎呼泉科舉事廢耳目明逹之士往往以詩自暢然¶
有詩法有句法有字法森嚴𤣥䆳未易入也定叔白首¶
呻吟發情止義其有得扵詩法句法字法者乎不然則¶
山之選何居定叔嘗次先人詩一握美家林今其子復¶
能次定叔之詩獻聞當世抑亦不匱之孝詩云乎哉¶
<pb:KR4d0444_WYG_007-6a>¶
　　書唐人集句後¶
活剥張昌齡生吞郭正一昔人所譏也自王介甫石曼¶
卿始集古人句為戲孔毅父遂刻意為之蘇子瞻已不¶
恕矣近世百家衣盛出能不無天呉與紫鳯顛倒在裋¶
褐之失耶某氏子新意如硎久事㳺歴使能原性情之¶
感知禮義之所止儒先生當避閥閱如搜掠未窮鼓不¶
足而諷席雖李商隠之祭魚楊文公之衲被祗見其¶
勞而發亦止耳名山大川清氣未歇其必有以語之者¶
<pb:KR4d0444_WYG_007-6b>¶
試挾此以行¶
　　羅國賔竹西巻後題¶
竹扵秋為最宜其萌其篁其操凌雪霜而不屈竹之致¶
固不一也今夫金風有聲玉露垂液而竹瀝然視萬物¶
變化殊無隕穫之色至凌雪霜而不屈勁而充其操者¶
也臨安羅君明經家也視萬物時有秋事植竹西塢以¶
觀其灑然者勁然暮色蒼然爽氣在袖作而曰鄭生不¶
去吾道東乎¶
<pb:KR4d0444_WYG_007-7a>¶
　　文華國如此山二師詩巻後題¶
二師吾鄉佳士也求諸冠巾而不得乃扵呉越山水間¶
見之筆下時有食肉風味使二師不脱冠巾汗漫江海¶
日挾毛錐子自食且傷屯悼屈之不暇安得有此清鍊¶
耶¶
　　洪崖先生圖¶
謂洪崖是耶三十年却走人間世寕有是耶謂洪崖非¶
耶漢宮唐殿行其庭者誰耶或是或否或見或不見乃¶
<pb:KR4d0444_WYG_007-7b>¶
所以為洪崖也¶
　　戲書竹蕙圖¶
竹有君子之節蕙有士大夫之氣抑丈夫也君子人與¶
　　三十八代天師廣微真人小像賛¶
天人之師留侯之孫實惟先封其慶有源乃進上公錫¶
賚東還呉山莅止玉佩珊珊公顔怡止公心夷止永懐¶
天寵不驚以喜維教之門維道之宅式曕清風光我林¶
壑¶
<pb:KR4d0444_WYG_007-8a>¶
　　西湖逰約¶
結方外友同作勝逰真箇中人允為好事况千里相逢¶
誠非草草百年一息去者滔滔登山臨水或嘯或歌抱¶
琴與書徐行徐坐人耳人耳時哉時哉竹林之勝不數¶
牙籌蘭亭之集肯同金谷江上清風山間明月不亦説¶
乎不亦樂乎水中鹽味色裏膠青必有以也必有與也¶
善畫者圖形其有賦詩者隨意不拘¶
　　題方白雲山蔬譜¶
<pb:KR4d0444_WYG_007-8b>¶
粱肉之味不逹扵山林蔬蕨之甘不登扵朝市地勢則¶
然也然粱肉厚味固有以螫其子孫而蔬蕨清風千載¶
有餘甘彼夷齊者獨何人也耶因書以還白雲方巨濟¶
入山蔬譜云¶
　　陪杜南谷踏雪上白石洞天賦反招仙辭¶
青山兮如龕白石兮如篸誰陟之兮有佩珊珊曰惟計¶
大夫之登乘兮有籌此探太極翁之上謁兮有丹此函¶
方一䇿而成伯兮履六甲而叩巫咸九還之在鼎兮玉¶
<pb:KR4d0444_WYG_007-9a>¶
女浴而丁公熸去之二千年兮葛藟覃覃有真人兮目¶
眈眈乘飇車兮罷朝參鞭鸞鳯兮行江南斵雲儋兮裁¶
雲縑研元始兮跡盤古箋谷神兮説青驂嗟哉世之人¶
方累丸兮胡為乎不惴惴而沾沾履固不可以察察而¶
汶汶兮言固不可以炎炎而詹詹顧何樂乎凌溝澗而¶
渾渾兮蘄自墮扵天鉗歸來歸來誠不可以久沐兮胡¶
不汲汲河漢而凌雲嵐嗟哉爾山之人兮吾不汝乎云¶
嫌¶
<pb:KR4d0444_WYG_007-9b>¶
　　夀岩¶
人莫不欲久其所愛亦莫不欲尊其所知惟知與愛者¶
之心亦惟其善之歸而已王氏為善且三十年與之交¶
者知其真受其施者愛之厚徳慕生扵感激譽道起扵¶
衷私宜切切然欲其久存扵世而傑出扵時也遂以夀¶
岩易其名使慕善者稱焉賦偈如左¶
　　福地¶
福地七十二在天地四方惟功成行滿者居之此神仙¶
<pb:KR4d0444_WYG_007-10a>¶
者流之説也然而由人境求福地雖知者有不知語福¶
地在人境雖愚者有不信固非囿扵形者之蔽乎夫人¶
以至善之身履至實之地行義侔神明語嘿叶金石休¶
休其祥熈熈其和諸福之物與日俱來而不出庭户之¶
間欝然洞府之䆳名山大川日在人境中矣錢唐王氏¶
某心有善根沃以素積視時廢舉每得贏扵汎舟之役¶
補陀老人實示之夢利往利來垂三十年扵是所履益¶
堅所持益厚而所施日益廣矣餐和蹈淳動與吉㑹足¶
<pb:KR4d0444_WYG_007-10b>¶
無愆步心有寥天蓬萊方丈云乎哉方外之士咸以福¶
地譽之必有得其用心云¶
　　題葉天師奉化鎮海圖¶
余居奉化始從父老聞其事既而與修縣志及錄遺其¶
事今觀此圖若信有其事者天地間山川流峙其性也¶
性也其道也一易其性則非道矣宜乎葉君之為神也¶
　　題吾子行瘞猫文後¶
子愛猫如愛人性馴善捕有人理也故封有丘凡有書¶
<pb:KR4d0444_WYG_007-11a>¶
象有肖匪溺斯礉乎狗馬亡辭帷盖至矣¶
　¶
　¶
　¶
　¶
　¶
　¶
　¶
<pb:KR4d0444_WYG_007-11b>¶
　¶
　¶
　¶
　¶
　¶
　¶
　¶
　松鄉集巻七¶
