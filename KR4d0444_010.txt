# -*- mode: mandoku-view; -*-
#+TITLE: 松鄉集
#+DATE: 2015-08-25 00:09:26.580422
#+PROPERTY: ID KR4d0444
#+PROPERTY: BASEEDITION WYG    
#+PROPERTY: JUAN 卷十
<pb:KR4d0444_WYG_010-1a>¶
欽定四庫全書¶
　松鄉集巻十¶
　　　　　　　　　　　　元　任士林　撰¶
　　石刻天台瀑布寺謝表¶
雲漢用章來九天之丹詔林泉改色開一道之銀河萍¶
水交歡雨花散瑞(中謝/)兹盖欽遇皇帝陛下心行四海¶
徳㑹一元風雨霜露無非至仁妙化機扵不息山川鬼¶
神各有寕宇肆佛教之重興大轉法輪載𢎞講席臣僧¶
<pb:KR4d0444_WYG_010-1b>¶
敢不廣延釋子仰報聖恩衍智者天台之宗式克用勸¶
賦興公瀑布之句永矢弗諼庸妙談扵九旬仰祈年扵¶
萬億臣僧無任¶
　　省府祈晴意旨¶
日者衆陽之宗照臨在下民為有國之本種藝維時俯¶
瀝輿情仰祈大造伏念某等誤膺朝命濫倚省垣國賦¶
有程豈徴催之能免官刑惟恤或詳讞之未精不稼不¶
穯而胡取禾其身其家而不知本遂成積累乃遘灾屯¶
<pb:KR4d0444_WYG_010-2a>¶
顧惟江浙之間田最卑而水易溢迺當夏暑之日雨不¶
止而民重咨麥已熟而不收秧既老而莫種失此及時¶
之役曷為卒嵗之供心則凛然民之瘼矣敬闡祈禳之¶
典以求開霽之恩伏願雲漢昭回乾坤清穆寅賔寅餞¶
御無曠扵羲和自明自威治聿歌扵堯舜¶
　　省府祈晴青詞¶
大明生扵東惟無私照百榖麗乎土乃亦有秋俯瀝輿¶
情仰祈穹聴伏念某等誤膺朝命濫倚省垣治民事神¶
<pb:KR4d0444_WYG_010-2b>¶
之間能無所愧修身齊家之道罔底于行適當夏暑之¶
時未遂田功之本弗種胡獲有欲必從敬求開霽之恩¶
以請生靈之命伏願乾坤清穆雲漢昭回昊天曰明宜¶
舒長扵化日烝民乃粒式歌詠扵豐年¶
　　呂道錄保安醮䟽意¶
皇穹降監嘗控忱辭萬里還家庸陳諾責叨榮巳愧昭¶
謝惟恭伏念臣幸囿儒風竊窺𤣥學粤自先師之入覲¶
獲侍後塵乃䝉教主之見知俾陪清列近由北上迄乃¶
<pb:KR4d0444_WYG_010-3a>¶
東還念山川道路之阻修何恃而往矧寒暑隂陽之變¶
化惟疾之憂壹是控祈兩全出處敬潔精純之薦仰酬¶
覆載之恩伏願上帝垂仁髙真錫祉儻身㳺鄉部粗安¶
清净之規則目睇𤣥門少遂繼承之托¶
　　謝恩醮疏意¶
𤣥穹監在恭被璽書妙有庭深叨塵鄉部拊躬知懼稽¶
首加慚伏念臣少渉世機幸依道域委心冲寂豈曰淵¶
宗遇事迂疎未聞𤣥奥尚念先師之際㑹僅拜寵光敢¶
<pb:KR4d0444_WYG_010-3b>¶
圖教主之矜存俾循往武惟教事有鄉鄰之舊而教門¶
煩規度之餘何以仰承未知淑後敬潔精純之薦用伸¶
昭謝之私伏願上帝垂慈衆真錫察常清常净共瞻官¶
府之更新是繼是承式衍家山之甲乙¶
　　宗陽宮三清殿上梁文¶
玉京三境之居威顔如在天子萬年之夀景福有祈睠¶
惟宗陽之宮翼近省垣之地山川交慶棟宇一新載惟¶
杭州路道錄住持提㸃南谷真人生遇聖朝恩承先帝¶
<pb:KR4d0444_WYG_010-4a>¶
理身如理物日深抱一之功事君如事天時謹祝釐之¶
奉越自鋒車之聘召薦被璽書之䕶持𤣥都之樹森入¶
垣墉滄海之波輦為基築扵是輪奐極東南之美經營¶
來山嶽之竒畫棟朝飛開金闕寥陽之殿黍珠晝見儼¶
瓊林羽盖之尊増八荒夀域之基侈四海太平之觀以¶
朝以夕以禱以祈自我聰自我明擬形容是之謂象在¶
其右在其左非壯麗無以重威爰舉修梁載陳善頌¶
抛梁東海月團團上碧空若木風清黄道直太平風物¶
<pb:KR4d0444_WYG_010-4b>¶
萬方中¶
抛梁西瑶臺新月碧雲低閭闔春深王母宴九重孝友¶
夀天齊¶
抛梁南殿閣薫風入陛簾星極老人㳺象闕遥呼萬夀¶
華封三¶
抛梁北斗極天髙星歴歴五雲深處紫微明炳炳前星¶
垂正色¶
抛梁上萬國熈熈瞻治象風時雨若太階平鑿井耕田¶
<pb:KR4d0444_WYG_010-5a>¶
人擊壌¶
抛梁下百榖芃芃秋滿野人人鼔腹慶豐年草笠黄衣¶
通八蜡¶
伏願上梁之後𤣥風昭布道化流行皇矣上帝監觀四¶
方衍天下歸仁之治錫厥庶民斂時五福致臣子報上¶
之情¶
　　四聖延祥觀上梁文¶
乾坤拱北極之居威行四衛棟宇開天宗之勝福鎮一¶
<pb:KR4d0444_WYG_010-5b>¶
方海岳騰歡神人交賛恭惟𤣥教大宗師上卿真人身¶
為教父道際聖朝入承清問出侍属車簡在九重之寵¶
下詣重𤣥下探無始妙凝三極之光儼然上界官府之¶
尊賁爾東壁圖書之序築宮廬而留侍錫崇真萬夀之¶
嘉名對湖山而坐馳領延祥四聖之珍宅自夜半有力¶
負山而走至堂上一言侵疆以歸千載之規其道復昌¶
十年之間何事不立今則紫垣突兀畫棟遄飛瞻天象¶
虚危之垣噦噦其㝠噲噲其正當揚州牛斗之野赫赫¶
<pb:KR4d0444_WYG_010-6a>¶
厥聲濯濯厥靈爰舉修梁載陳善頌¶
抛梁東一水天門映日紅祥風逺起蒼龍角草木葱蘢¶
萬墅中¶
抛梁西天目山髙碧漢齊畎畝秋風成萬寳玉於菟外¶
下苕溪¶
抛梁南一塔河西九曲參薫風朱鳥神霄止聲教煌煌¶
自朔覃¶
抛梁北一天星拱開璇極朔風髙駕𤣥武尊萬里承恩¶
<pb:KR4d0444_WYG_010-6b>¶
車軌直¶
抛梁上雲漢昭回著天象帥垣四列紫微髙威徳堂堂¶
民北嚮¶
抛梁下山嶽真形鎮民杜時暘雨若地力饒治世歡聲¶
散田野¶
伏願上梁之後𤣥教靈長明威昭布逺揚聖化山川鬼¶
神亦莫不寕衍作太平東西南北無思不服¶
　　宗陽宮講堂上梁文¶
<pb:KR4d0444_WYG_010-7a>¶
青牛車之立教以道授以言傳玉麈尾之談𤣥其人存¶
其政舉睠宗陽之主宰實教門之棟梁昔畫宫于堵垂¶
三十年今自堂徂基為第一義恭惟南谷真人言為世¶
則心與天通八彩重瞳接清光于堯舜兩儀四象探𤣥¶
旨于羲文發老子五千言為有用之書去堯夫二百載¶
得不傳之學無為之為盖自有道可久則久夫亦何心¶
丘壑胸中三年種竹十年種木笑談物外左手為矩右¶
手為規于是植幢盖于瓦礫之場使城郭有山林之趣¶
<pb:KR4d0444_WYG_010-7b>¶
鼔于宮聲于外來霞履于四方跂斯翼翬斯飛振宗風¶
于千古載陳善頌爰舉修梁¶
抛梁東呉越平分一水通曉日髙懸黄道直蓬萊一葦¶
起天風¶
抛梁西空翠濛濛水一堤鐘梵聲中祠太乙星階月地¶
碧雲齊¶
抛梁南碧漢河西塔影參坐鎮飛濤跨胥種箭痕吹影¶
老虬髯¶
<pb:KR4d0444_WYG_010-8a>¶
抛梁北北闕巍巍開斗極虚危垣下繞龜蛇仙佩珊珊¶
飛白石¶
抛梁上萬嵗千秋開治象祥風甘雨報豐年四海熈熈¶
民擊壌¶
抛梁下薊雨燕雲擁宗社一堂穆穆衆賢和藪鳯郊龍¶
無遯野¶
伏願上梁之後道鈞布物講舌懸河垂黍珠于九天逺¶
者來近者悦湧玉局于大地統有宗㑹有元用開後覺¶
<pb:KR4d0444_WYG_010-8b>¶
之天欽祝聖人之夀¶
　　醫士求財施藥䟽¶
扁鵲之門不拒病夫盖欲救已然而防未然狄公之籠¶
宜多藥物奈何得有限而求無限况俱收並用得宰相¶
之方而羡補不足乃仁人之事用于逹者助我初心將¶
求施諸已而及之人母曰乞諸鄰而謂之直儻參苓為¶
君子甘草為國老並蓄良材則邯郸為婦人咸陽為小¶
兒大施敏手¶
<pb:KR4d0444_WYG_010-9a>¶
　　吾子行夢蝶壇䟽¶
誦五千言嘗究猶龍之旨以六月息載開夢蝶之壇善¶
戲謔兮志恠者也載惟真白方丈布衣道士存方寸地¶
卧百尺樓有淳于髠之滑稽有東方朔之博物賈誼升¶
堂相如入室惜不用賦于夫子之門李邕識靣王翰卜¶
鄰肯嘆誤身于丈人之聴于是心超蟬蜕之境神㳺鳥¶
跡之初蘧蘧然栩栩然何必扶遥三千里九萬里誾誾¶
也侃侃也不妨詠歸五六人六七人莫笑邊孝先請問¶
<pb:KR4d0444_WYG_010-9b>¶
南華子¶
　　朱伊叟注刋詩板䟽¶
古者有采詩之官雖諷詠而必錄人生為垂逺之計豈¶
言語之可無有如伊叟之賢是亦浙東之秀五十年客¶
食巳愧白頭數百篇詩章豈無青眼况家秘書為之序¶
引戴翰林重以品題有不逃藻鑑之公大抵出性情之¶
正笑推敲之未定幾度月明恐傳冩之或多一朝紙貴¶
乃謀鋟梓誰與揮金或憐心力之窮少賜騷場之賞名¶
<pb:KR4d0444_WYG_010-10a>¶
字之立幸不幸敢曰詅癡江海之逢知不知共期愛助¶
　　買屋䟽¶
擇逰斯擇居每羡江湖之樂問館必問舍豈無交友之¶
情相與謀一枝之安或者謂諸公之責况錢塘亦士大¶
夫之冀北公安歸乎而西湖豈㨗徑者之終南吾無隠¶
爾不用旋栽楊桞何妨髙詠梅花須知束書有屋廬便¶
可借車載家具王翰卜鄰李邕識面尚尋杜曲清風司¶
馬買宅鄭公置園猶是伊川盛事允為佳話各載芳題¶
<pb:KR4d0444_WYG_010-10b>¶
　　代曹彦祥䟽¶
有客清亷以自髙當全其節使人阨窮而不憫夫豈其¶
情有如彦祥之賢實為曹氏之秀夫人自一介而上皆¶
足以供妻子之歡而公則二年以來惟恪守軍旅之事¶
其貧如此其守可知不改其樂不堪其憂亦今所少相¶
煦以濕相濡以沬毋渝爾音¶
　　四聖延祥觀塑三清聖像請䟽¶
太極渾淪擬形容之是謂象威顔咫尺而神明之存乎¶
<pb:KR4d0444_WYG_010-11a>¶
人儼如對于髙居信須逢于妙手載惟某人山川秀禀¶
造化功侔是以似之肖貌天地之性進于技矣逰神元¶
始之前適從龍漢年中曽入黍珠㑹上遂令制作超入¶
空𤣥自我聰自我明有相之道在其左在其右毋貳爾¶
心幻成三境之尊欽祝一人之夀¶
　　代道録司賀天師夀¶
兹審瑞應赤松祥開仙李接龍漢年中之統作天之師¶
開瑶池宴上之春曰仁者夀歡傳洞府喜溢江山况九¶
<pb:KR4d0444_WYG_010-11b>¶
重頒正印之初正羣仙銘新宫之日某濫焉司録信甚¶
歡情二十四巖清垣之尊誕揚宗教三十萬里弱水之¶
隔遥徹頌聲¶
　　代四聖觀賀宗師夀¶
赤松瑞應紫氣春浮秩進公卿據東壁圖書之勝教¶
行海岳儼上界官府之尊光近天顔歡傳人世仰惟某¶
官性涵太素徳合自然為大宗師黙賛無為之化𢎞太¶
上教恭延有道之長遡象麓之仙源開燕雲之華宴某¶
<pb:KR4d0444_WYG_010-12a>¶
等身依芘厦情切瓣香夀道徳五千言遥致松椿之祝¶
望蓬萊三萬里永依桃李之春¶
　　賀呉閑閑都提㸃¶
道際九重提宗門之正印身為衆父得𤣥教之单傳賀¶
溢冠裳歡傳海嶽仰惟某官𤣥冲而清浄沉潜而髙明¶
大知閑閑窮理盡性以至于命至人黙黙和光同塵而¶
淵乎宗鼔大道槖籥之春新上界官府之聴有三寳有¶
三樂顧舉世之所希無二道無二心合衆妙而為一遂¶
<pb:KR4d0444_WYG_010-12b>¶
令末學屹有旨歸某等踴躍瓣香周旋芘厦大宗師之¶
𤣥奥徳愈盛名愈彰聖天子之簡知祖拜前孫拜後敷¶
陳言淺欣忭情深¶
　　開元宮鐘銘¶
鼓風霆爐造化范鴻音時旦夜大道鳴皇風駕祝聖人¶
夀天下¶
　　佑聖觀牛鼎銘¶
道士呉存真募呉徳潤金鑄牛鼎銘曰牛斯負鼎斯薫¶
<pb:KR4d0444_WYG_010-13a>¶
祝𤣥武祝聖人¶
　　肅堂銘(為昌國/李侯作)¶
昌國在絶島中波濤之間鬼神出沒魚鹽舟楫之民正¶
未易治也河間李侯某為刺史三年人愛其樹余不及¶
識侯州文學嚴心傳來為余言侯仁人也構其居以肅¶
堂自號子第銘之余聞行宇宙間者惟風為最神風者¶
造物之槖籥也于春為至仁于秋為至肅今夫春嘘枮¶
吹生風之仁也然蘭茞叢生于蕭艾之中蘿蔓生長于¶
<pb:KR4d0444_WYG_010-13b>¶
株林之上仁且有過乎然因材而篤之道則未嘗不整¶
仁非肅之造乎逮夫金風一行萬物以成妄者彫落真¶
者揫斂肅豈無功于物乎然伐後之肄食餘之果生意¶
抽伏正毣毣然肅非仁之濟乎乃為之銘曰天地之間¶
和氣生物以肅行秋真存妄滅曰仁非肅中有品節曰¶
肅非仁生意勃勃是曰兼濟柔克剛克于以觀風君子¶
之徳¶
　　代賀天師生日呈子¶
<pb:KR4d0444_WYG_010-14a>¶
兹審赤松瑞應紫氣春浮作天人之師肇千二百年之¶
道如山阜之夀開二十四岩之祥垂奕葉之光華埴𤣥¶
門于永久某身逰琳宇心遡清垣九拜惟恭一誠匪簡¶
擗麟脯以行酒莫陪上界之羣仙問龍漢以紀年益衍¶
後天之遐筭下情無任震越祝頌之至¶
　　趙䝉齋入道䟽¶
三教並立天地間惟士之末流漫無所向萬事不如雲¶
水樂而身之將隠何必求文况于今為庶以來亦嘗得¶
<pb:KR4d0444_WYG_010-14b>¶
其門而入儻腰纒十萬貫相與成騎鶴之逰則口誦五¶
千言便可究猶龍之旨小子有造諸公慨然¶
　　定光寺立經藏吉語¶
大雄氏以言垂世寳藏興焉公輸子以巧服人金輪逺¶
矣自白馬寺流傳寖廣而大牛車委載𢎞多如日之布¶
如漢之垂不離文字如天之旋如地之運立透機關手¶
好手中大作莊嚴人非人等皆生歡喜某幸操末技來¶
佐勝因八萬四千母陀羅尼開無盡藏五千四百巻聖¶
<pb:KR4d0444_WYG_010-15a>¶
諦義轉不退輪永鎮定光之伽藍仰祝無疆之聖夀¶
　¶
　¶
　¶
　¶
　¶
　¶
　¶
<pb:KR4d0444_WYG_010-15b>¶
　¶
　¶
　¶
　¶
　¶
　¶
　¶
　松鄉集巻十¶
